# projektSP
Projekt pri predmetu Spletno programiranje

SPLETNI KOLEDAR
_______________________

Cilj projekta je ustvariti aplikacijo Spletni koledar, kjer se lahko uporabniki prosto prijavijo, aplikacija je primerna za vse, ki si želijo organizirati svoj čas oz. si zabeležiti svoje dogodke. Omogoča tudi, da imamo vpogled v javne koledarje ostalih uporabnikov, kar pride prav predvsem večjim družinam ali ostalim skupnostim (npr. razred v šoli, športni klub, glasbena skupina...), da se časovno lažje prilagajajo drug drugemu. Poleg tega pa aplikacija vsebuje tudi skupne koledarje - npr. koledar slovenskih praznikov, setveni koledar...

Posebnost spletne strani je tudi v tem, da lahko na njej poiščemo predloge za preživljanje prostega časa. Vsebuje spletno igro, predlaga, katere dobre filme si lahko ogledamo...

Aplikacija je delujoča na različnih napravah - računalniku, tablici, mobitelu - predstavljena pa je z različnimi pogledi (zaradi lažjega testiranja je v CSS zaenkrat pogled odvisen od velikosti zaslona, kasneje se lahko specificira glede na velikost naprave). Testirana je bila v treh brskalnikih - Chromu, Mozilli in Explorerju. Nikjer ni bilo večjih težav.

Pri izdelavi aplikacije je bila najbolj zamudna stvar implementacija samega koledarja, predvsem logika premikanja po mesecih in letih. Precej dela je bilo vloženega tudi v igro, ki smo jo kot projekt s koledoma Janom Geršakom in Martinom Turkom izdelali pri predmetu Računalniška grafika in tehnologija iger.

V prihodnje želim (poleg implementacije dodajanja dogodkov na koledar, dodajanja uporabnikov ipd.) dodati še nekaj več opcij predlogov preživljanja prostega časa, morda dodati tudi kakšno novo igro. 

Stran je zgrajena hierarhično, kar omogoča smiselen pregled in enostavno sprehajanje po strani. Začetna stran je home.html.
